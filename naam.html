---
layout: default
title: Eline VG
---

<h1>Haar naam</h1>
<h3>Eline</h3>
<img style="padding-left: 15px;" align="right" src="images/Standbeeld.jpeg" width="150" height="225" />

<p>
  Uitbreiding van Ele of Elia, of een vervorming van <b>Helena</b>. Mogelijk is
  het voorkomen van de naam beïnvloed door de roman 
  <a href="http://pge.rastko.net/dirs/pge/pge05/100052/e100052.html">`Eline Vere' van Louis Couperus</a>.
</p>

<h3>Helena</h3>

<img style="padding-left:50px; padding-right:15px;" align="left" src="/images/Helena.jpeg" width="250" height="207" /></div>

<p>
  Oorspr. een Gri. naam met de betekenis <b>`fakkel'</b>, dus <b>`de
  stralende'</b>, <b>de schitterende'</b>. De naam is verwant met hèlios
  (ouder èëlios) `zon' en selènè `maan', afgeleid van een wortel S(a)uel
  `branden'. In de Gri. mythologie was Helena de vrouw van Menelaos, koning
  van Sparta. Zij gold als de mooiste vrouw in de Gri. oudheid. Doordat Paris
  haar schaakte, ontstond de oorlog tegen Troje. Een m. Helenus komt in de
  `Ilias' voor als de naam van een koningszoon. Zijn naam bleef bekend in het
  Westen doordat Vergilius in het derde boek van de `Aeneis' hem ten tonele
  voert als koning en als echtgenoot van Andromache. De naam verbreidde zich
  echter door St.-Helena, Romeins keizerin, geb. ca. 255. Zij was de vrouw van
  keizer Constantius Chlorus en de moeder van Constantijn de Grote (geb. 274).
  Om haar persoon ontstonden verschillende legenden. Zij is in Palestina
  geweest en zij zou de resten van het kruis van Christus hebben gevonden. Zij
  stierf ca. 330, waarschijnlijk in Rome; kerk. feestdag: 18 aug. Haar
  relikwieën zouden in 841 à 842 in Hautvillers terechtgekomen zijn.
  Vandaaruit verbreidde zich althans haar grote verering en daarmee haar naam.
  Dat gebeurde zo snel dat hij nog in de Arthur-sagen terechtkwam en wel in de
  vorm Elaine. In het Iers werd de naam Aileen of Eileen. Socin vermeldt
  Helena, 1073; Rijnland 1135 (Littger 181, hij acht aanpassing aan een Germ.
  naam nog mogelijk); afgezien van een incidenteel geval (Helena van
  Bronckhorst, 1273/8, Ned. L. 1957, 67) komt de naam hier vóór de 16e eeuw
  niet algemeen voor.
</p>
